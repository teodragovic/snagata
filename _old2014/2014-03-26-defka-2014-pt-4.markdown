---
layout: post
title: "Defka 2014 pt. 4"
date: 2014-03-24
comments: true
categories: [prehrana]
author: Stick
---

## 02.03. - 22.03.

Ovaj ciklus se odužio na 3 tjedna zato što sam bio zločest i palo je dosta junkanja. Prvo sam već logirao u prošlom reportu i bilo je par dana nakon punjenja. Nakon toga još jedno pa tjedan dana čisto i onda sam morao ići u Zagreb što me opet izbacilo iz dnevne rutine pa sam imao jedan manji junk obrok i cijeli sljedeći dan kad sam praktički ufitao sve kalorije iz keksa i sendviča. Tješim se da sam u zadnja dva slučaja barem ostao unutar granica sa kalorijama.

Nakon tih failova, plan je bio izdržati bar 2 tjedna čiste prehrane prije sljedećeg punjenja ali 3. tjedan je bio privatno izrazito stresan i došao sam na rub pucanja pa sam odlučio napraviti jedno pošteno punjenje nakon 10 dana čiste prehrane.

Ovaj ciklus sam digao kalorije na oko 1900 prema 2000 a punjenja ostavio na svaka 2 tjedna. I na dane kad ne bi junkao negdje 1/4 kalorija je regularno ulazila iz šunki, masnih sireva i sjemenki. Toga nije bilo puno količinski, više za psihu ali kad se ubaci u myfitnesspal nakupi se dosta kalorija. Sjemenke definitivno prestajem kupovati jer su navlakuša najgora a ovo ostalo ću nastojati zauzdati na max. 300 kcal dnevno radi kvalitete makrosa.

### Mjere

Po mjerama od prije zadnjeg punjenja i sad nakon 3 tjedna dobio sam pola kile na vagi (sa 65.5 na 66kg) i pola cm u struku (sa 82.5 na 83). Da sam izdržao dva tjedna vjerojatno bi došao na iste mjere. Slike još nisam obradio pa ne znam da li ima razlike u formi, osobno mi se činilo da se izgled čak malo poboljšao ali to može biti zbog punijeg glikogena.

### Trening

Trening je uključivao zadnja dva tjedna 3. ciklusa i početak novog. Na jedinicama su opet ostareni gejnovi ali s manjim skokovima nego prije. I dalje me mdosta muči lijevo rame koje sam počeo istezati i to je čini se malo pomoglo. Izbacio sam privremeno zgibove iz treninga jer se čini da sam prenabildao latove i bole me na potiscima. 

### Punjenje

Na dan punjenja pojeo sam ujutro jaja i odradio trening popodne malo ranije nego inače. Nakon treninga sam doma izmiksao mega kašu od zobenih, pudinga, wheya, milbone, meda i mlijeka koja volumenom popuni lonac od 5 litara a ima samo 1200-1300 kcal (100 P i 200 UH). To me ubilo a zapravo sam bio na standardnom unosu sa kalorijama tako da sam mirne duše mogao izaći van rokat pive i na povratku svratit u pekaru. Pive nisam popio puno jer otkad treniram sam postao pička za alkohol. Pekara Adria na Potoku je potpuno podbacila sa lošom piroškom i štrudlom i mlakim burekom pa sam morao doma pojesti još i čokoladu da se utješim.

Sljedeći dan, pri put nakon punjenja sam izgledao loše i preliveno mada sam na vagi imao samo kilu više (valjda sam malo dehidrirao zbog alkohola). Nisam se htio mjerit ni slikat jer sam izgledao ko govno plus pao sam u post-UH depresiju. Ipak si ne mogu priuštiti cijeli dan punjenja ni puno nečistog junka. Razmišljam se puniti na off dan a trenirati dan nakog, možda bi bilo lakše za psihu i imalo bolji efekt.

### Ciklus 5

Sljedeći ciklus sve ostaje isto. 2 tjedna keta na max. 2000 kcal prije punjenja. Nadam se bez junkanja mada će biti velikih promjena životnih. Započeo sam sa novim ciklusom treninga u kojem se smanjio volumen pa treba paziti kako ću izreagirati na taj faktor. 